<!DOCTYPE HTML>
<html>
<head>
  <title>Paradise Delta House</title>
  <meta charset="utf-8" />
  <meta name="viewport" content="width=device-width, initial-scale=1, user-scalable=no" />
  <meta name="msapplication-tap-highlight" content="no"/>
</head>
<body>
  <h1>Paradise Delta House</h1>
  <p>Paradise Delta House are în oferta de cazare 18 camere și 6 apartamente. Fiecare cameră are baie proprie, terasă spațioasă cu vedere la Dunăre și lacuri, este dotată cu televizor, cablu, TV minibar, telefon, aer condiționat, încălzire proprie. Camerele, situate pe două nivele, sunt spațioase, confortabile și modern mobilate, respectând totodată specificul zonei nord-dobrogene. Pensiunea Paradise Delta House este o zonă de lux aflată în mijlocul Deltei. Camerele precum și restaurantul sunt dotate cu plase contra țânțarilor, pentru a vă proteja de aceștia. Restaurantul pensiunii, dotat cu rețea de internet, dispune de 60 locuri, terasa este situată exact pe malul apei, bucătăria este coordonată cu pricepere și pasiune de Mihaela, administratoarea pensiunii. Suntem aprovizionați în mod constant și pregătiți să vă oferim confortul și mâncăruri alese, despre preparatele noastre veți găsi detalii în oferta noastră de gastronomie. Începând din acest an vom publica și rețetele după care se prepară delicioasele mâncăruri din bucătăria deltei și zonei dobrogene. Din anul 2012 am amenajat și deschis un loc special destinat copiilor, dotat cu piscină și securizată ca aceștia să se bucure în siguranță de jocurile copilăriei. Cu această ocazie am dezvoltat și o multitudine de programe pentru cei mici, mai multe detalii găsiți la ofertele noastre de vară. Paradise Delta House este cu regim închis, cazarea se face numai pe bază de rezervare prealabilă și în funcție de pachetele turistice din ofertă. Este o destinație pentru relaxare, unde veți fi înconjurați de liniște și lux.</p>
</body>
</html>